10

Qualis et accubuit primo Cepheia somno
Libora jam duris cautibus Andromede,
Maenas et assiduis Edonis fessa choreis
Qualis in herboso concidit Apidano:
Talis visa mihi mollem spirare quietem,
Cynthia non certis nixa caput manibus,
Ebria cum multo traherem vestigia Baccho,
Et quaterent sera nocte facem pueri. 10
Hanc ego, nondum etiam sensus deperditus omnes,
Molliter impresso conor adire toroÍ¾
Et quamvis duplici correptum ardore Juberent
HacAmor, hac Liber (durus uterque deus),
Subjecto leviter positam tentare lacerto,
Osculaque admota sumere et arma manu,
Non tamen ausus eram dominae turbare quietem,
Expertae metuens verbera saevitiae,

Sed sic intentis haerebam fixus ocellis,
Argus ut ignotis cornibus Inachidos.

Et modo solvebam nostra de fronte corollas,
Ponebamque tuis, Cynthia, temporibus3
Et modo gaudebam lapsos formare capillos,

Nunc firrtiva cavis poma dabam manibus,
Omniaque ingrato largibar munera somno,
Munera de prono saepe voluta sinu.
Et quoties raro duxti suspiria motu,
Obstupui vano credulus auspicio,

Ne qua tibi insolitos portarent visa timores,
Neve quis invitam cogeret esse suam:
Donec diversas percurrens Luna fenestras,

Luna moraturis sedula luminibus,
compositos levibus radiis patefecit ocellos.
Sic ait in molli fixa toro cubitum:

 

